<html>
<head>
<meta charset="utf-8">
</head>
<body>
<h1>Atomic játék</h1>
<p>A játékot 2 vagy több játékos játssza, egy ­– kezdetben üres – négyzetrácsos táblán. A játékosok felváltva tesznek egy-egy követ valamely mezőre. Ha a játékos üres mezőre tesz egy követ, azt a mezőt elfoglalja. Minden játékos csak üres mezőre, vagy az általa elfoglalt mezőre tehet követ. Ha a mező telítődik, a rajta lévő kövek szétszóródnak a szomszédos mezőkre, a helyükön üres mező marad. Egy mező akkor telítődik, ha az utolsó követ ráhelyezve, a rajta lévő kövek száma megegyezik a szomszédos mezők számával. (Tehát a tábla sarkaiban 2, a tábla szélein 3, a közepén pedig 4 kő telíti a mezőt) A szétszóródó kövek a szomszédos mezőket elfoglalják, a rajtuk lévő kövekhez hozzáadódnak, és a mezőt korábban birtokló játékostól az aktuális játékos birtokába kerülnek. Az a játékos aki ilyen módon az összes mezőjét elveszíti, kiesik. Az utolsóként játékban maradó játékos nyer.</p>
</body>
